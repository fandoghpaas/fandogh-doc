---
id: images
title: تصاویر در فندق
sidebar_label: تصاویر در فندق
---

در فندق به هر سرویس یک Image می‌گوییم و شما میتونید هر Image را معادل یک Image در داکر تصور کنید، به ازای هر Image یک یا چند سرویس در فندق اجرا می‌شوند.
### ساخت ایمیج‌ها
هنگامی که شما در CLI دستور init را فراخوانی می‌کنید، سمت سرور فندق یک پروژه جدید با نامی که مشخص کرده‌اید ساخته می‌شود.این پروژه در ابتدا حاوی هیچ ورژنی نیست و فقط یک نام است که بعدا از طریق ورژن‌هایی که برای آن می‌سازید می‌توانید سرویس خود را اجرا کنید.
زمانی که در CLI دستور publish را اجرا می‌کنید، CLI محتویات پوشه جاری را با فرمت zip فشرده می‌کند و به عنوان یک ورژن بخصوص روی سرور فندق بارگذاری می‌کند. فایل فشرده سمت سرور فندق گشوده می‌شود و با استفاده از Dockerfile همراه فایل‌ها یک ایمیج داکر تولید شده و با ورژن مشخص شده تگ می‌خورد و در کتابخانه فندق ذخیره یا Push می‌شود.
هنگام ساخته شدن Docker image از روی محتویات فایل فشرده، لاگ ساخت ایمیج تولید می‌شود. این لاگ بلافاصله بعد از publish موفق روی ترمینال شما قابل مشاهده خواهد بود، مگه آنکه از طریق d- یا detach به CLI گفته باشید که نیازی به مشاهده لاگ ندارید.
هر زمان که نیاز داشته باشید می‌توانید از طریق fandogh image logs لاگ‌های مربوط به ساخت یک ورژن بخصوص را مشاهده کنید.
### مدیریت تصاویر
دستورات دیگری که از طریق CLI برای مدیریت image ها در اختیار دارید به شرح زیر است:
* versions
دستوری برای مشاهده لیست ورژن‌های یک ایمیج بخصوص
* list
دستوری برای مشاهده لیست تمام image هایی که تا به حال ساخته‌اید
* delete
دستوری برای حذف کردن یک image که قبلا ساخته‌اید، توجه داشته باشید که حذف image منجر به حذف تمام ورژن‌ها و لاگ‌های بیلد خواهد شد.