---
layout: fandogh
id: custom-domains
title: دامنه دلخواه‌
sidebar_label: دامنه دلخواه
---

## دامنه
هر دامنه دارای یک نام است و شما روزانه صدها نمونه از این نام ها را مشاهده می‌کنید؛ مانند **fandogh.cloud** یا **docs.fandogh.cloud** و خیلی موارد دیگر. به این نام ها **hostname** گفته می شود که پشت آن یک **IP** وجود دارد.\
این قابلیت نامگذاری به شما این امکان را می دهد که `hostname‍` دلخواه خودتان را انتخاب کنید تا کاربران از طریق این آدرس به سایت شما دسترسی داشته باشند.

## منظور از دامنه دلخواه چیست؟
![Fandogh Domains](/img/docs/domains.png "Fandogh Domains")

فندق بطور پیشفرض به سرویس‌های **خارجی** یا همان **Exnternal** شما یک `hostname` مثل `serviceName-NameSpace.fandogh.cloud` اختصاص می‌دهد. اما در موارد زیادی کاربر نیاز دارد که یک hostname اختصاصی از روی domain خود بسازد و از طریق آن به سرویس خود دسترسی پیدا کند.\
به عنوان مثال  شما مالک دامنه some-project.com ‌هستید و شاید بخواهید api.some-project.com را به سرویس api خود متصل کنید یا اینکه some-project.com را به سرویسی به نام front-web متصل کنید.\
برای اینکار ما نیاز داریم ابتدا مطمئن شویم که شما مالک دامنه هستید؛ بعد از این کار شما می‌توانید از دامنه به راحتی برای سرویس‌های خود استفاده کنید.

## افزودن و احراز مالکیت دامنه
پروسه اثبات مالکیت بسیار ساده است، به این صورت که سکوی ابری فندق یک key در اختیار شما قرار می‌دهد و شما باید آن key را در قالب یک `TXT record` در `NS` خود ست کنید؛ پس از آن، فندق را بررسی می‌کند و اگر رکورد وجود داشته باشد یعنی شما مالک دامنه هستید.

> البته اگر قبلا مثلا مالکیت خود را روی example.com اثبات کرده باشید، دیگری برای افزودن sub.example.com نیازی به تایید ندارید.

برای افزودن دامنه ابتدا `fandogh domain add` را اجرا کنید، نام دامنه را بنویسید و سپس keyای که در اختیار شما قرار داده می‌شود را به عنوان `TXT record` در `NS` خود ثبت کنید و enter (یا return) را فشار دهید.\
اگر رکورد به درستی ست شده باشد دامنه روی حساب کاربری شما فعال می‌شود و می‌توانید هنگام ساخت سرویس آن را با `h-` یا `hosts--` استفاده کنید.

> در صورتی که هنگام اضافه کردن نام دامنه، موفق به ثبت TXT record نشده باشید می‌توانید در هر زمان با استفاده از دستور `fandogh domain verify --name DOMAIN_NAME` این کار را انجام دهید.

## ساخت رکورد CNAME
ست کردن نام دامنه یا Hostname با سوئیچ `hosts--` به تنهایی باعث نمی‌شود که درخواست‌های HTTP کاربران حتما به سرویس شما روی سکوی فندق برسند؛ طبیعتا درخواست‌های HTTP کاربران شما باید اول به سرور‌های فندق برسند تا بعد ما با استفاده از Header مربوط به Hostای که ست شده است درخواست را به سرویس مورد نظر برسانیم.\
برای این کار لازم است یک رکورد [CNAME](https://en.wikipedia.org/wiki/CNAME_record)  با مقدار `lb.fandogh.cloud` بر روی دامنه خود ایجاد کنید.

##  مدیریت دامنه ها
![ CLI Image](/img/docs/cli_image.png "CLI Image")

کلیه دستورات مربوط به بخش domain در ادامه توضیح داده شده اند.

>شما همچنین می توانید با وارد کردن دستور`fandogh domain --help` در fandogh-cli لیست دستورات موجود را مشاهده کنید.

###  add
با استفاده از دستور  `fandogh domain add --name DOMAIN_NAME`  می‌توانید یک نام دامنه جدید به دامنه های خود اضافه کنید.

**name--**\
پارامتر name نمایانگر نام دامنه‌ای است که می‌خواهید اضافه کنید.

###  verify
با استفاده از دستور `fandogh domain verify --name DOMAIN_NAME` می‌توانید هر دامنه‌ای را که تا به حال احراز مالکیت نکرده اید، احراز نمایید.

**name--**\
پارامتر name نمایانگر نام دامنه‌ای است که می‌خواهید بر آن احراز مالکیت کنید.

###  details
با استفاده از دستور `fandogh domain details --name DOMAIN_NAME` می‌توانید جزئیات اطلاعات مربوط به هر دامنه را مشاهده نمایید.

**name--**\
پارامتر name نمایانگر نام دامنه‌ای است که می‌خواهید جزئیات اطلاعات آن را مشاهده کنید.

###  delete
با استفاده از دستور `fandogh domain delete --name DOMAIN_NAME` می‌توانید هر دامنه‌ای که در لیست دامنه های خود دارید حذف کنید.

**name--** یا **n-**\
پارامتر name یا n- نمایانگر نام دامنه‌ای است که می‌خواهید حذف کنید.
###  list
با استفاده از دستور `fandogh domain list` می‌توانید لیست دامنه‌هایی که ثبت کرده‌اید را مشاهده کنید.
