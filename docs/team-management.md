---
layout: fandogh
id: team-management
title: مدیریت تیم
sidebar_label: مدیریت تیم
---
هر فضانام (‌Namespace) در حالت معمول یک کاربر (عضو) دارد که این عضو همان صاحب فضانام (Owner) است. مطمئنا برای مدیریت فضانام‌های کوچک مشکلی سر راه صاحب آن وجود ندارد اما در خیلی از مواقع نیاز است تا یک تیم چند نفره با سطوح دسترسی متفاوت در همان فضانام بر روی پروژه‌ها با هم همکاری داشته باشند.


## نقش‌ها (Roles) و سطح دسترسی
هر نقش (Role) در فضانام، مجموعه‌ای از دسترسی‌ها را دارد. نقش‌‌های موجود در فضانام سکوی ابری فندق به شرح زیر هستند:

* Admin
* Developer
* Operator

## جدول سطح دسترسی
سطح دسترسی هر نقش در جدول زیر مشخص شده است:
|نام بخش|مشاهده |ویرایش |حذف |ساخت 
|------	|--- |--- |--- |--- |
|ایمیج‌ها|همه|Admin - Developer|Admin - Developer|Admin - Developer
|سرویس‌ها|همه|Admin - Developer| Admin - Developer| Admin - Developer
|دامنه‌ها|همه|Admin - Developer|Admin - Developer|Admin - Developer
|سکرت‌ها|همه|Admin|Admin|Admin
|فضای ذخیره‌سازی|همه|Admin - Developer|Admin - Developer|Admin - Developer
|مانیتورینگ|همه|-------------|-------------|-------------|
|پلن‌ها|Admin|Admin|-------------|Admin
|دعوت عضو جدید|-------------|-------------|-------------|Admin
|دعوت‌های در انتظار|Admin|-------------|Admin|Admin
|مدیریت نقش‌ها|همه|Admin|Admin|-------------
|تراکنش‌ها و پرداخت|Admin|-------------|-------------|Admin


>توجه داشته باشید مالک فضانام به صورت پیشفرض نقش Admin را داشته و هیچ عضوی قادر به تغییر سطح دسترسی مالک نخواهد بود.

## دعوت عضو جدید به فضانام
برای آنکه بتوانید عضو جدید را به فضانام خود اضافه کنید کافی است وارد داشبورد فندق شده و از منوی بالا سمت چپ، حساب کاربری را انتخاب کنید.
بعد از آنکه وارد این صفحه شدید، از طریق نوار منو افقی، مدیریت تیم را انتخاب کنید تا تصویر زیر برای شما نمایش داده شود.

![Add Member](/img/docs/add-member.png "Add Member")

همانطور که در تصویر مشاهده می‌کنید آدرس ایمیل عضو جدید را وارد کرده و بر روی دکمه ‍‍`افزودن هم‌تیمی` کلیک کنید.

>توجه داشته باشید برای آنکه بتوانید عضو جدیدی را به فضانام خود اضافه کنید، شخص مورد نظر باید با ایمیلی که قصد وارد کردن آن را دارید، از قبل عضو سکوی ابری فندق شده باش؛ در غیر این صورت با خطا مواجه خواهید شد.

بعد از آنکه عضو جدید را اضافه کردید، یک ایمیل دعوت‌نامه از سوی سکوی ابری فندق برای شخص مورد نظر ارسال خواهد شد.

>توجه داشته باشید مدت اعتبار هر لینک دعوت ۲۴ ساعت است و اگر عضو دعوت شده در طول این مدت اقدام به تایید دعوت‌نامه نکند، باید دعوت‌نامه قبلی را حذف و دعوت‌نامه جدیدی ایجاد کنید.

## حذف دعوت‌نامه‌های در انتظار
شما می‌توانید در طول مدتی که عضو جدید هنوز لینک دعوت خود را تایید نکرده است همانند تصویر زیر، بر روی شکل سطل زباله کلیک کنید و دعوت‌نامه را حذف کنید.

![Pending Invitation](/img/docs/pending-invitation.png "Pending Invitation")


## اعضای تیم فضانام
شما همچنین می‌توانید با مراجعه به بخش مدیریت تیم، زیر عنوان `اعضای تیم‌ فضانام` لیست تمام افراد عضو شده را مشاهده و سطح دسترسی آن‌ها را تغییر دهید.

![Team Members](/img/docs/team-members.png "Team Members")
